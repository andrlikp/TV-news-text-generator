Chevrolet Impala je automobil střední třídy, který od roku 1958 vyrábí americká automobilka Chevrolet. Původně byla nejvyšším modelem automobilky. Tento post ale získal v roce 1965 typ Caprice. Poprvé se jméno Impala objevilo na studii General Motors Motorama 1956. == První generace == náhled|vlevo|model 59 Vyráběla se do roku 1960. Nabízela se jako dvoudveřové kupé nebo kabriolet a čtyřdveřový sedan. Původně šlo jen o jakousi sportovní verzi odvozenou od typu Bel Air. === Motory === * 3.9 L Blue Flame * 4.6 L Turbo Fire V8 * 5.7 L W-series Turbo Thrust V8 * 6.7 L W-series Turbo Thrust V8 == Druhá generace == Vyráběla se v letech 1961 až 1964 v texaském Arlingtonu. Do nabídky karosářských verzí přibylo praktické kombi. Také se představil sportovní model Impala SS. === Motory === * 3.8 L Turbo Thrift * 4.6 L Turbo Fire V8 * 5.4 L Turbo Fire V8 * 6.7 L W-series Turbo Thrust V8 == Třetí generace == náhled|Impala model 68 Výroba probíhala již po celém území USA a to v letech 1965 až 1970. Vozy se vyráběly i v Kanadě s pravostranným řízením. Tyto byly určeny pro export do Austrálie nebo Velké Británie. === Motory === * 4.1 L Turbo Thrift * 4.6 L Turbo Fire V8 * 5 L Turbo Fire V8 * 5.4 L Turbo Fire V8 * 5.7 L Turbo Fire V8 * 6.5 L Turbo-Jet V8 * 6.7 L Turbo- Jet V8 * 7 L Turbo-Jet V8 == Čtvrtá generace == Vyráběla se v letech 1971 až 1976. Jednalo se o, do té doby, největší automobil střední třídy, který nabízel koncern General Motors. Prodej automobilů ale tehdy z důvodu ropné krize klesal. Tomu byl uzpůsoben i vývoj motorů. Při jejich výrobě byl kladen důraz na nižší spotřebu. Nepokračovalo se již ve výrobě sportovního typu SS. === Motory === * 4.1 L 250 * 5.7 L Turbo Fire V8 * 6.6 L Turbo Fire V8 * 6.6 L Turbo-Jet 400 V8 * 7.4 L Turbo-Jet V8 == Pátá generace == náhled|pátá generace Vyráběla se v letech 1977 až 1985. Oproti předchůdci se zmenšily rozměry. Nepokračovalo se již ve výrobě kabrioletu. === Motory === * 3.8 L V6 * 3.8 L V6 * 4.1 L L6 * 4.4 L small-block V8 * 5 L small-block V8 * 5.7 L small-block V8 * 5.7 L Olds diesel V8 == Šestá generace == Vyráběla se v letech 1994 až 1996 už pouze jako čtyřdveřový sedan s jediným motorem o obsahu 5,7 l. Zásadně byl oproti předchůdci změněn design. Objevilo se také ostré provedení pro potřeby policie. To neslo název Impala SS 9C1 Police package. Po skončení výroby ale opět následovala přestávka. == Sedmá generace == Vyráběla se v letech 2000 až 2005 v kanadském Ontariu. Nahradila typ Lumina. Jednalo se o první Impalu s pohonem předních kol. Opět existovalo sportovní provedení SS, které bylo základem pro policejní speciály 9C1 a 9C3. === Motory === * 3.4 L V6 * 3.8 L V6 * 3.8 L superchargered V6 == Osmá generace == náhled|Osmá generace Vyrábí se od roku 2006. Poprvé se představila na autosalonu v Los Angeles v roce 2005. Policejní verze 9C1 a 9C3 jsou tentokrát odvozeny od motoru 3,9 l a ne od vrcholného typu SS. U nové generace byl také kompletně předělán interiér. Nová Impala také v roce 2007 nahradila Chevrolet Monte Carlo v závodech NASCAR. === Motory === * 3.5 L V6 * 3.9 L V6 * 5.3 L V8 == Externí odkazy == * * Oficiální stránky * Článek na Awauta.cz * Článek na Autohit.cz Impala Kategorie:Automobily střední třídy Kategorie:Automobily vyráběné od roku 1958
Luciano Pavarotti (12. října 1935, Modena, Itálie – 6. září 2007 Modena, Itálie) byl světoznámý operní zpěvák, přezdívaný „král vysokého C“. Je považován za jednoho z nejlepších tenorů historie. == Život == Narodil se v italské Modeně jako syn amatérského zpěváka a pekaře. Byl jedním z nejpopulárnějších tenorů vůbec, jeho koncerty vysílaly televize na celém světě. Také se věnoval charitě, pomáhal uprchlíkům, a pracoval pro Červený kříž. Talent Luciano zdědil po otci, který ač hlasově v pořádku, nedal se na profesionální kariéru z důvodu přílišné nervozity. Otec ho ke zpěvu vedl od malička a přibližně v devíti letech ho přihlásil do místního farního sboru „Gioacchino Rossini“, se kterým vyhrál mezinárodní soutěž.Teplický deník - Zábava a kultura - 7. září Více než zpěv ho ale zajímal sport – především fotbal. A tak Pavarotti po škole řešil dilema, zda se stát profesionálním fotbalistou nebo zpěvákem. Poté, co navštívil koncert Benjamina Gigliho, hudba nakonec zvítězila a Lucianno v 19 letech (1954) začal studovat zpěv u respektovaného profesora Arrigo Pola. Během studií se několikrát rozhodoval, zda ve zpěvu pokračovat a vydělával si jako učitel na základní škole nebo jako pojišťovák.Lewis M. str. 149 Zlom nastal až v roce 1961, kdy ztvárnil roli Rodolfa v Pucciniho opeře La bohème. Po tomto úspěchu následovala angažmá v Amsterdamu, Vídni, Curychu, Londýně a USA. V roce 1972 zažil fenomenální úspěch, když v metropolitní opeře v New Yorku zazpíval v představení La Fille du Regiment bez námahy devětkrát tříčárkované C – publikum si jej 17× vytleskalo zpět před oponu. Od té doby jeho sláva a popularita stoupala. Ve známost vešel svými televizními operními přenosy, největší popularitu mu přineslo jeho „členství“ ve hvězdném týmu Tří tenorů. Společně s José Carrerasem a Plácidem Domingem zazpíval na koncertu při fotbalovém mistrovství světa v roce 1990, který se přenášel do celého světa. Pavarotti ale miloval i moderní rockovou a popovou hudbu, což dokládá několik jeho koncertů se Stingem, irskými U2 nebo Bryanem Adamsem, což mělo pozitivní vliv na popularizaci vážné hudby. Luciano Pavarotti se intenzivně věnoval také charitativním projektům, které pomáhaly získat peníze pro uprchlíky a Červený kříž. Na sklonku života se zdarma věnoval i výuce zpěvu ve svém rodném kraji. V červenci 2006 u něj lékaři objevili rakovinový nádor slinivky, který vyžadoval okamžitou operaci. Ač lékaři oznámili, že se uzdravuje, jeho stav nebyl uspokojivý. 9. srpna 2007 musel být opět hospitalizován kvůli komplikacím a ráno 6. září zemřel. == Filmografie == * 1982 – Yes, Giorgio * 1994 – 3 Tenors in Concert * 1995 – Pavarotti & Friends Together for the Children of Bosnia * 1996 – Pavarotti & Friends for War Child * 1998 – Pavarotti & Friends for the Children of Liberia * 2000 – Pavarotti & Friends for Cambodia and Tibet * 2001 – Pavarotti & Friends for Afghanistan * 2002 – Pavarotti canta Verdi * 2002 – Pavarotti & Friends 2002 for Angola * 2003 – Royal Variety Performance 2003 == Diskografie == diskografie není úplná * 1984 Mamma – Decca EAN 028941195920 * 1992 Amore – Decca EAN 028943671927 === The Three Tenors === * 1994 Three Tenors in Concert 1994 – Atlantic EAN 075678261428, CD * 2000 The Three Tenors Christmas – Sony EAN 696998913127, CD * 2002 The Best of the Three Tenors – Greatest Trios - Decca EAN 028946699928, CD * 2007 Original Three Tenors Concert – Decca, EAN 00044007431894 DVD, * 2008 The Three Tenors At Christmas – Decca EAN 00028947803362, CD == Odkazy == === Literatura === === Reference === === Související články === * José Carreras * Plácido Domingo === Externí odkazy === * * * Luciano Pavarotti v archivu Opery PLUS. * * Zemřela operní legenda Luciano Pavarotti * YouTube: Luciano Pavarotti - La Donna È Mobile (Rigoletto) * YouTube: Luciano Pavarotti - 'O sole mio * YouTube: Pavarotti's Legendary High C 's * YouTube: James Brown & Luciano Pavarotti - It's a Man's World * YouTube: Pavarotti Last Performance "Nessun Dorma" @ Torino 2006 Kategorie:Italští operní pěvci Kategorie:Italští zpěváci Kategorie:Italští tenoristé Kategorie:Narození 1935 Kategorie:Úmrtí 2007 Kategorie:Zemřelí na karcinom slinivky břišní Kategorie:Držitelé ceny Grammy Kategorie:Muži Kategorie:Narození 12. října Kategorie:Úmrtí 6. září Kategorie:Narození v Modeně
